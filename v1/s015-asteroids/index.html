<html>
    <head>
        <meta charset="utf-8">
        <title>Závěrečný projekt</title>
        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
    </head>
    <body>
        <div class="container">
            <div class="header">
                <h3 class="text-muted">PyLadies Brno</h3>
            </div>
            <div class="row stuff">
                <div class="col-lg-12">
                    <h1>Hra typu Asteroids</h1>
                    <div class="note">
                        <strong>Tato sekce není dokončená!</strong>
                        <br>
                        Je to tu zatím v odrážkách, takže se to nehodí na samostudium.
                        Jestli jsi sama došla až sem, ozvi se nám prosím;
                        rádi to s projektem pomůžeme!
                    </div>
                    <p>
                        Dnes to všechno – třídy, grafiku, slovníky i seznam –
                        spojíme dohromady do závěrečného projektu.
                        Doufám, že se ti bude líbit!
                    </p>
                    <p>
                        Zkusíme udělat klon hry <a href="https://en.wikipedia.org/wiki/Asteroids_%28video_game%29">Asteroids</a>, která poprvé vyšla
                        na konci sedmdesátých let.
                        V našem podání bude hra nakonec vypadat nějak takhle:
                        <img src="screenshot.png">
                    </p>
                    <p>
                        Projekt je to docela složitý, a – jako většina
                        praktických projektů – využívá i některých
                        věcí, které ještě na kurzu nebyly.
                        Věřím, že ale přesto zvládneš všechno pochopit
                        nebo dohledat!
                    </p>
                    <p>
                        A ještě jedna věc: protože začátečnický kurz končí,
                        začneme kód psát v angličtině, aby se pak dal sdílet
                        s celým světem.
                    </p>
                    <h2>Vesmírná loď</h2>
                    <p>(asteroids1.py)</p>
                    <ul>
                        <li>
                            Loď bude reprezentovat objekt třídy
                            <code>Spaceship</code>.
                        </li>
                        <li>
                            Každá loď má vlastní atributy
                            <code>x</code> a <code>y</code> (pozice),
                            <code>x_speed</code> a <code>y_speed</code> (rychlost),
                            <code>rotation</code> (úhel natočení),
                            <code>sprite</code> (obrázek pro Pyglet),
                            a <code>window</code> (okno, ve kterém se hraje).
                        </li>
                        <li>
                            Loď má metodu <code>tick</code>, která obstarává
                            mechaniku týkající se lodi – posouvání, natáčení,
                            a ovládání.
                        </li>
                        <li>
                            Všechny objekty ve hře si budeme dávat do seznamu
                            <code>objects</code>. Zatím tam bude jenom vesmírná
                            loď.
                        </li>
                        <li>
                            Co se ovládání týče, stisknuté klávesy si budeme
                            uchovávat v <em>množině</em> (angl. <code>set</code>),
                            což je datový typ podobný seznamu, jen nemá dané přadí
                            prvků a každý prvek v ní může být pouze jednou.
                            (Na množinu se dá dívat i jako na slovník bez
                            hodnot.)
                            Pythoní dokumentace obsahuje k množinám
                            <a href="https://docs.python.org/3/tutorial/datastructures.html#sets">tutoriál</a> i
                            <a href="https://docs.python.org/3/library/stdtypes.html#set-types-set-frozenset">podrbný popis</a>.
                            <br>
                            Vesmírná loď se pak do množiny „podívá” v rámci
                            své metody <code>tick</code>.
                        </li>
                        <li>
                            Můžeš použít <a href="http://opengameart.org/content/space-shooter-redux">sadu obrázků</a>,
                            které nakreslil <a href="http://kenney.nl">Kenney Vleugels</a>
                            a zpřístupnil je zadarmo komukoli.
                        </li>
                        <li>
                            Ve hře později použijeme velké množství
                            <code>Sprite</code>-ů, a vykreslovat je jeden po
                            druhém by trvalo docela dlouho.
                            Všechny <code>Sprite</code>-y proto přidáme do kolekce
                            <a href="https://pythonhosted.org/pyglet/api/pyglet.graphics.Batch-class.html">pyglet.graphics.Batch</a>,
                            kterou pak Pyglet umí efektivně vykreslit najednou.
                            Do „batche” jde přidávat pomocí
                            argumentu při vytváření <code>Sprite()</code>,
                            a odebírat pomocí <code>sprite.delete()</code>
                        </li>
                        <li>
                            Základní pohyb raketky je jednoduchý: k x-ové
                            souřadnici se přičte x-ová rychlost krát uplunulý čas,
                            a to samé v y-ové souřadnici i pro úhel otočení.
                        </li>
                        <li>
                            Zrychlení je trochu složitější: k x-ové rychlosti
                            se přičte kosinus úhlu oročení krát uplunulý čas;
                            u y-ové osy se použije sinus.
                        </li>
                        <li>
                            Když raketka vyletí z okýnka, vrátíme
                            ji zpátky do hry na druhé straně okýnka.
                            (Zkontroluj si, že to funguje na věch čtyřech
                            stranách.)
                        </li>
                        <li>
                            <strong>Bonus 1</strong>: Zkus si přidat několik raketek,
                            každou trochu jinak natočenou.
                            <br>
                            Každý jednotlivý objekt třídy <code>Spaceship</code>
                            si udržuje vlastní stav, takě není problém jich
                            vytvořit víc (a všechny ovládat najednou).
                        </li>
                        <li>
                            <strong>Bonus 2</strong> (pro pokročilé):
                            Možná sis všimla „skoku” když
                            raketa vyletí z okýnka a vrátí se na druhé straně.
                            Tomu se dá zabránit tak,
                            vlevo, vpravo, nahoře i dole vedne naší „scény”
                            vykreslíme celo scénu ještě jednou.
                            <br>
                            Pyglet na to má speciální nízkoúrovňové funkce,
                            kterými můžeš říct „tady kresli všechno posunuté o
                            X pixelů vlevo”; úplné vysvětlení by bylo na dlouho
                            takže si zatím jen zkopíruj kód.
                            <br>
                            Dokumentace k použitým funkcím:
                            <a href="https://www.opengl.org/sdk/docs/man2/xhtml/glPushMatrix.xml">glPushMatrix, glPopMatrix</a>;
                            <a href="https://www.opengl.org/sdk/docs/man2/xhtml/glTranslate.xml">glTranslatef</a>.
                        </li>
                    </ul>
                    <p>
                        Povedlo se? Můžeš létat vesmírem?
                        Čas to všechno dát do Gitu!
                    </p>
                    <h2>Asteroidy</h2>
                    <p>(asteroids2.py)</p>
                    <ul>
                        <li>
                            Přidáme druhý typ vesmírného objektu: <code>Asteroid</code>.
                        </li>
                        <li>
                            Asteroidy a vesmírné lodě mají mnoho společného:
                            každý takový vesmírný objekt bude mít polohu,
                            rychlost, natočení, a pravidla jak se pohybuje.
                            Vytvoříme proto třídu <code>SpaceObject</code>,
                            ve které bude všechno to společné, a z ní podědíme
                            třídu <code>Spaceship</code>, ve které zůstane
                            kód specifický pro vesmírnou loď (t.j. ovládání
                            klávesnicí, obrázek lodě, začátek v prostředku
                            obrazovky).
                        </li>
                        <li>
                            Definuješ-li v <em>podtřídě</em>
                            (např. <code>Spaceship</code>) funkci
                            stejného jména jako v <em>nadtřídě</em>
                            (<code>SpaceObject</code>),
                            zavolá se jen ta z potřídy.
                            <br>
                            Potřebuješ-li zavolat metodu z nadtřídy
                            (např. <code>SpaceObject.__init__</code> z
                            <code>Spaceship.__init__</code>), můžeš na to
                            využít speciální funkci <code>super</code>.
                            <div class="note">
                                pozn. Tohle mělo být řečeno už v lekci o třídách.
                            </div>
                        </li>
                        <li>
                            Napiš ještě třídu <code>Asteroid</code>,
                            která taky dědí z <code>Spaceship</code>,
                            ale má svoje vlastní chování:
                            může mít jednu ze čtyř velikostí,
                            začíná buď na levé nebo spodní straně obrazovky*
                            s náhodnou rychlostí,
                            a ke každému asteroidu se přiřadí
                            náhodně vybraný obrázek.
                            <div class="note">
                                V Asteroidech je levý a pravý okraj v podstatě
                                to samé; a stejně tak horní a spodní.
                            </div>
                        </li>
                        <li>
                            A pak pár asterojdíků různých velikostí přidej
                            na začátku hry do <code>objects</code>.
                        </li>
                    </ul>
                    <p>
                        Povedlo se? Máš dva typy objektů?
                        Čas to všechno dát do Gitu!
                    </p>
                    <h2>Kolize</h2>
                    <p>(asteroids3.py)</p>
                    <ul>
                        <li>
                            Naše asteroidy jsou zatím docela neškodné.
                            Pojďme to změnit.
                        </li>
                        <li>
                            V této sekci bude naším úkolem zjistit, kdy
                            loď narazila do asteroidu.
                            Pro zjednodušení si každý objekt nahradíme
                            kolečkem, a budeme počítat kdy se srazí kolečka.
                        </li>
                        <li>
                            Každý objekt tedy potřebuje poloměr.
                        </li>
                        <li>
                            Aby bylo vidět co si hra o objektech „myslí”,
                            nakreslíme si nad každým objektem příslušné kolečko.
                            Nejlepší je to udělat pomocí
                            <a href="http://pyglet.readthedocs.org/en/latest/programming_guide/gl.html">pyglet.gl</a>
                            a trochy matematiky; pro teď si stačí opsat funkci
                            <code>circle</code> a pro každý objekt ji zavolat.
                        </li>
                        <li>
                            Když asteroid narazí do lodi, loď exploduje a zmizí.
                            Explozi necháme na později, teď je důležité odebrání
                            objektu ze hry.
                            Dejme ho do metody <code>SpaceObject.delete</code>,
                            protože 
                            <br>
                            V této metodě musíme objekt jednak odstranit
                            ze seznamu <code>objects</code>, a pak
                            zrušit jeho <code>Sprite</code>, aby se už v rámci
                            <code>batch</code> nevykresloval.
                        </li>
                        <li>
                            A jak udělat ono narážení?
                            V rámci <code>Spaceship.tick</code> projdi
                            každý objekt, zjisti jestli vzdálenost mezi lodí
                            a objektem je menší naž součet poloměrů
                            (t.j. narazily do sebe), a pokud jo,
                            zavolej na objektu funkci
                            <code>hit_by_spaceship</code>.
                            <br>
                            Zjišťování vzdálenost v naší hře, kde se
                            <a href="https://en.wikipedia.org/wiki/Wraparound_%28video_games%29">
                                objekty které vyletí ven vrací na druhé straně</a>,
                            není úplně přímočaré, takže si příslušný kód pro
                            teď jen zkopíruj.
                            <br>
                            Většina objektů s lodí nebude kolidovat,
                            takže metoda <code>SpaceObject.hit_by_spaceship</code>
                            by neměla dělat nic.
                            Ale asteroid loď rozbije, takže
                            <code>Asteroid.hit_by_spaceship</code> by měla
                            zavolat <code>delete</code> lodi.
                        </li>
                    </ul>
                    <p>
                        Povedlo se? Konečně se dá prohrát?
                        Čas to všechno dát do Gitu!
                    </p>
                    <h2>Útok</h2>
                    <p>(asteroids4.py)</p>
                    <ul>
                        <li>
                            Teď zkusíme asteroidy rozbíjet.
                        </li>
                        <li>
                            Raketka umí jednou za 0,3s vystřelit laser.
                            Uložíme si pro každou raketku číslo,
                            které po každém výstřelu nastavíme na 0,3
                            a pak ho necháme klesat o 1 za vteřinu.
                            Když bude záporné, může hráč vystřelit znovu.
                        </li>
                        <li>
                            Když hráč drží mezerník a může vystřelit,
                            vystřelí.
                            Ve hře se to projeví tak, že se přidá objekt
                            nové třídy <code>Laser</code>.
                            Začne na souřadnicích raketky, s natočením raketky,
                            a s rychlostí raketky plus něco navíc ve směru
                            natočení.
                        </li>
                        <li>
                            Každý objekt třídy <code>Laser</code> si pamatuje,
                            jak dlouho ještě bude ve hře.
                            Na začátku se tohle číslo nastaví tak, aby přeletěl
                            zhrube něco víc než jednu obrazovku.
                            Když dojde čas, <code>Laser</code> zmizí.
                        </li>
                        <li>
                            Ve své metodě <code>tick</code> laser projde
                            všechny objekty, a pokud se s některým překrývá
                            tak na něm zavolá metodu <code>hit_by_laser</code>.
                            U většiny objektů tahle metoda nedělá nic,
                            jen asteroidy bude rozbíjet.
                        </li>
                        <li>
                            Když se laser dotkne asteroidu, asteroid se
                            rozdělí na dva menší (nebo, je-li už příliš
                            malý, zmizí úplně).
                            <br>
                            Rychlosti nových asteroidů si můžeš nastavit
                            podle sebe – důležité je jen aby každý menší
                            asteroid letěl jinam.
                            Většinou bývají nové asteroidy rychlejší než ten
                            původní.
                        </li>
                        <li>
                            A to je vše! Máš funkční hru!
                        </li>
                    </ul>
                    <p>
                        Povedlo se? Dá se i vyhrát?
                        Čas to všechno dát do Gitu!
                    </p>
                    <h2>Dokončení a rozšíření (za domácí úkol)</h2>
                    <p>(asteroids5.py)</p>
                    <p>
                        Chceš-li ve hře pokračovat, tady jsou další nápady.
                        Můžeš je dělat v jakémkoli pořadí – nebo si vymysli
                        vlastní rozšíření!
                    </p>
                    <ul>
                        <li>
                            Je hra příliš těžká?
                            <br>
                            Můžeš přidat životy: na začátku jsou tři,
                            a dokud nějaký zbývá, raketka se po zásahu
                            asteroidem objeví znovu uprostřed,
                            s nulovou rychlostí.
                            Hra by taky při tomto „restartu” měla ignorovat
                            držené klávesy, dokud je hráč znovu nezmáčkne
                            (nejlépe pomocí <code>pressed_keys.clear()</code>).
                            <br>
                            Počet náhradních lodí můžeš ukázat ikonkami
                            na spodku obrazovky.
                            <br>
                            <strong>Bonus:</strong> Několik vteřin po
                            „restartu” může být raketka nezničitelná,
                            aby měla čas odletět když je zrovna uprostřed
                            okýnka asteroid.
                        </li>
                        <li>
                            Je hra příliš lehká?
                            <br>
                            Přidej úrovně: až hráč vystřílí všechny asteroidy,
                            postoupí na další úroveň, kde je asteroidů víc
                            než v té předchozí.
                            <br>
                            Číslo úrovně můžeš ukázat pomocí
                            <a href="http://pyglet.readthedocs.org/en/latest/programming_guide/text.html">pyglet.text.Label</a>.
                        </li>
                        <li>
                            Je pozadí příliš černé?
                            <br>
                            V sadě obrázků v adresáři <code>Backgrounds</code>
                            si vyber pozadí, a vytapetuj s ním celý vesmír.
                        </li>
                        <li>
                            Je hra moc strohá?
                            <br>
                            Přidej oheň a exploze!
                            Chovají se podobně jako <code>Laser</code>,
                            jen nic neničí, a můžou třeba měnit barvu podle
                            toho, jak dlouho už jsou ve hře.
                            <br>
                            Na efekty můžeš použít
                            <a href="http://opengameart.org/content/smoke-particle-assets">obrázky „Smoke particle assets”</a>,
                            které nakreslil opět
                            <a href="http://kenney.nl">Kenney Vleugels</a>.
                            Doporučuju „White Puff”, které můžeš zmenšit
                            (např. <code>sprite.scale = 1/10</code>),
                            přibarvit
                            (např. <code>sprite.color = 255, 100, 0</code>),
                            nebo částečně zprůhlednit
                            (např. <code>sprite.opacity = 100</code>).
                            <br>
                            Doporučuju si na efekty udělat nový <code>Batch</code>
                            a vykreslit ho před tím hlavním, aby efekty
                            nepřekrývaly herní objekty.
                        </li>
                        <li>
                            Nepoznáš kdy jsi prohrála?
                            <br>
                            Na konci můžeš ukázat veliký nápis GAME OVER.
                        </li>
                        <li>
                            Nudíš se?
                            <br>
                            V původní hře se občas objeví UFO, které občas
                            vystřelí na místo kde je právě hráčova raketka,
                            takže pokud hráč stojí pořád na jednom místě a
                            jenom se točí dokola, UFO ho sestřelí.
                            Můžeš zkusit dodělat třídy <code>Ufo</code>
                            a z <code>Laser</code> podědit
                            <code>ShipLaser</code> a <code>UfoLaser</code>.
                        </li>
                    </ul>
                    <p>
                        Povedlo se? Vypadá to a chová se to profesionálně?
                        Čas to všechno dát do Gitu!
                    </p>
                </div>
            </div>
            <div class="footer">
                <div>pro PyLadies Brno napsal Petr Viktorin, 2015</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>
    </body>
</html>
